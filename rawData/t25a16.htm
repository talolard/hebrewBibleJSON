<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דברי הימים א פרק טז</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
טז
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
<BR>
 <BR>
<A HREF="http://www.mechon-mamre.org/mp3/t25a16.mp3" TARGET="_blank">האזנה לפרק זה</A>
</P>
<HR>

<H1>דברי הימים א פרק טז</H1>

<A NAME="1"> </A>
<P><B>א</B> וַיָּבִיאוּ, אֶת-אֲרוֹן הָאֱלֹהִים, וַיַּצִּיגוּ אֹתוֹ, בְּתוֹךְ הָאֹהֶל אֲשֶׁר נָטָה-לוֹ דָּוִיד; וַיַּקְרִיבוּ עֹלוֹת וּשְׁלָמִים, לִפְנֵי הָאֱלֹהִים. 
<A NAME="2"> </A>
<B>ב</B> וַיְכַל דָּוִיד, מֵהַעֲלוֹת הָעֹלָה וְהַשְּׁלָמִים; וַיְבָרֶךְ אֶת-הָעָם, בְּשֵׁם יְהוָה. 
<A NAME="3"> </A>
<B>ג</B> וַיְחַלֵּק לְכָל-אִישׁ יִשְׂרָאֵל, מֵאִישׁ וְעַד-אִשָּׁה--לְאִישׁ, כִּכַּר-לֶחֶם, וְאֶשְׁפָּר, וַאֲשִׁישָׁה. 
<A NAME="4"> </A>
<B>ד</B> וַיִּתֵּן לִפְנֵי אֲרוֹן יְהוָה, מִן-הַלְוִיִּם--מְשָׁרְתִים; וּלְהַזְכִּיר וּלְהוֹדוֹת וּלְהַלֵּל, לַיהוָה אֱלֹהֵי יִשְׂרָאֵל.  {ס} 
<A NAME="5"> </A>
<B>ה</B> אָסָף הָרֹאשׁ, וּמִשְׁנֵהוּ זְכַרְיָה; יְעִיאֵל וּשְׁמִירָמוֹת וִיחִיאֵל וּמַתִּתְיָה וֶאֱלִיאָב וּבְנָיָהוּ וְעֹבֵד אֱדֹם וִיעִיאֵל, בִּכְלֵי נְבָלִים וּבְכִנֹּרוֹת, וְאָסָף, בַּמְצִלְתַּיִם מַשְׁמִיעַ. 
<A NAME="6"> </A>
<B>ו</B> וּבְנָיָהוּ וְיַחֲזִיאֵל, הַכֹּהֲנִים--בַּחֲצֹצְרוֹת תָּמִיד, לִפְנֵי אֲרוֹן בְּרִית-הָאֱלֹהִים. 
<A NAME="7"> </A>
<B>ז</B> בַּיּוֹם הַהוּא, אָז נָתַן דָּוִיד בָּרֹאשׁ, לְהֹדוֹת, לַיהוָה--בְּיַד-אָסָף, וְאֶחָיו.  {ש}</P>
<A NAME="8"> </A>
<P><B>ח</B> הוֹדוּ לַיהוָה, קִרְאוּ בִשְׁמוֹ--  {ס}  הוֹדִיעוּ בָעַמִּים, עֲלִילֹתָיו.  {ר}<BR>
<A NAME="9"> </A>
<B>ט</B> שִׁירוּ לוֹ, זַמְּרוּ-לוֹ--  {ס}  שִׂיחוּ, בְּכָל-נִפְלְאֹתָיו.  {ר}<BR>
<A NAME="10"> </A>
<B>י</B> הִתְהַלְלוּ, בְּשֵׁם קָדְשׁוֹ--  {ס}  יִשְׂמַח, לֵב מְבַקְשֵׁי יְהוָה.  {ר}<BR>
<A NAME="11"> </A>
<B>יא</B> דִּרְשׁוּ יְהוָה, וְעֻזּוֹ--  {ס}  בַּקְּשׁוּ פָנָיו, תָּמִיד.  {ר}<BR>
<A NAME="12"> </A>
<B>יב</B> זִכְרוּ, נִפְלְאֹתָיו אֲשֶׁר עָשָׂה--  {ס}  מֹפְתָיו, וּמִשְׁפְּטֵי-פִיהוּ.  {ר}<BR>
<A NAME="13"> </A>
<B>יג</B> זֶרַע, יִשְׂרָאֵל עַבְדּוֹ--  {ס}  בְּנֵי יַעֲקֹב, בְּחִירָיו.  {ר}<BR>
<A NAME="14"> </A>
<B>יד</B> הוּא, יְהוָה אֱלֹהֵינוּ--  {ס}  בְּכָל-הָאָרֶץ, מִשְׁפָּטָיו.  {ר}<BR>
<A NAME="15"> </A>
<B>טו</B> זִכְרוּ לְעוֹלָם, בְּרִיתוֹ--  {ס}  דָּבָר צִוָּה, לְאֶלֶף דּוֹר.  {ר}<BR>
<A NAME="16"> </A>
<B>טז</B> אֲשֶׁר כָּרַת, אֶת-אַבְרָהָם--  {ס}  וּשְׁבוּעָתוֹ, לְיִצְחָק.  {ר}<BR>
<A NAME="17"> </A>
<B>יז</B> וַיַּעֲמִידֶהָ לְיַעֲקֹב, לְחֹק--  {ס}  לְיִשְׂרָאֵל, בְּרִית עוֹלָם.  {ר}<BR>
<A NAME="18"> </A>
<B>יח</B> לֵאמֹר, לְךָ אֶתֵּן אֶרֶץ-כְּנָעַן--  {ס}  חֶבֶל, נַחֲלַתְכֶם.  {ר}<BR>
<A NAME="19"> </A>
<B>יט</B> בִּהְיוֹתְכֶם, מְתֵי מִסְפָּר--  {ס}  כִּמְעַט, וְגָרִים בָּהּ.  {ר}<BR>
<A NAME="20"> </A>
<B>כ</B> וַיִּתְהַלְּכוּ, מִגּוֹי אֶל-גּוֹי--  {ס}  וּמִמַּמְלָכָה, אֶל-עַם אַחֵר.  {ר}<BR>
<A NAME="21"> </A>
<B>כא</B> לֹא-הִנִּיחַ לְאִישׁ, לְעָשְׁקָם--  {ס}  וַיּוֹכַח עֲלֵיהֶם, מְלָכִים.  {ר}<BR>
<A NAME="22"> </A>
<B>כב</B> אַל-תִּגְּעוּ, בִּמְשִׁיחָי--  {ס}  וּבִנְבִיאַי, אַל-תָּרֵעוּ.  {ר}{ש}</P>
<A NAME="23"> </A>
<P><B>כג</B> שִׁירוּ לַיהוָה, כָּל-הָאָרֶץ--  {ס}  בַּשְּׂרוּ מִיּוֹם-אֶל-יוֹם, יְשׁוּעָתוֹ.  {ר}<BR>
<A NAME="24"> </A>
<B>כד</B> סַפְּרוּ בַגּוֹיִם, אֶת-כְּבוֹדוֹ--  {ס}  בְּכָל-הָעַמִּים, נִפְלְאֹתָיו.  {ר}<BR>
<A NAME="25"> </A>
<B>כה</B> כִּי גָדוֹל יְהוָה וּמְהֻלָּל, מְאֹד--  {ס}  וְנוֹרָא הוּא, עַל-כָּל-אֱלֹהִים.  {ר}<BR>
<A NAME="26"> </A>
<B>כו</B> כִּי כָּל-אֱלֹהֵי הָעַמִּים, אֱלִילִים--  {ס}  וַיהוָה, שָׁמַיִם עָשָׂה.  {ר}<BR>
<A NAME="27"> </A>
<B>כז</B> הוֹד וְהָדָר, לְפָנָיו--  {ס}  עֹז וְחֶדְוָה, בִּמְקֹמוֹ.  {ר}<BR>
<A NAME="28"> </A>
<B>כח</B> הָבוּ לַיהוָה, מִשְׁפְּחוֹת עַמִּים--  {ס}  הָבוּ לַיהוָה, כָּבוֹד וָעֹז.  {ר}<BR>
<A NAME="29"> </A>
<B>כט</B> הָבוּ לַיהוָה, כְּבוֹד שְׁמוֹ;  {ס}  שְׂאוּ מִנְחָה, וּבֹאוּ לְפָנָיו--  {ר}<BR> הִשְׁתַּחֲווּ לַיהוָה, בְּהַדְרַת-קֹדֶשׁ.  {ס} 
<A NAME="30"> </A>
<B>ל</B> חִילוּ מִלְּפָנָיו, כָּל-הָאָרֶץ--  {ר}<BR> אַף-תִּכּוֹן תֵּבֵל, בַּל-תִּמּוֹט.  {ס} 
<A NAME="31"> </A>
<B>לא</B> יִשְׂמְחוּ הַשָּׁמַיִם, וְתָגֵל הָאָרֶץ--  {ר}<BR> וְיֹאמְרוּ בַגּוֹיִם, יְהוָה מָלָךְ.  {ס} 
<A NAME="32"> </A>
<B>לב</B> יִרְעַם הַיָּם, וּמְלוֹאוֹ--  {ר}<BR> יַעֲלֹץ הַשָּׂדֶה, וְכָל-אֲשֶׁר-בּוֹ.  {ס} 
<A NAME="33"> </A>
<B>לג</B> אָז יְרַנְּנוּ, עֲצֵי הַיָּעַר:  {ר}<BR> מִלִּפְנֵי יְהוָה--כִּי-בָא, לִשְׁפּוֹט אֶת-הָאָרֶץ.  {ס} 
<A NAME="34"> </A>
<B>לד</B> הוֹדוּ לַיהוָה, כִּי טוֹב--  {ר}<BR> כִּי לְעוֹלָם, חַסְדּוֹ.  {ס} 
<A NAME="35"> </A>
<B>לה</B> וְאִמְרוּ--הוֹשִׁיעֵנוּ אֱלֹהֵי יִשְׁעֵנוּ,  {ר}<BR> וְקַבְּצֵנוּ וְהַצִּילֵנוּ מִן-הַגּוֹיִם:  {ס}  לְהֹדוֹת לְשֵׁם קָדְשֶׁךָ,  {ר}<BR> לְהִשְׁתַּבֵּחַ בִּתְהִלָּתֶךָ.  {ס} 
<A NAME="36"> </A>
<B>לו</B> בָּרוּךְ יְהוָה, אֱלֹהֵי יִשְׂרָאֵל--  {ר}<BR> מִן-הָעוֹלָם, וְעַד הָעֹלָם; וַיֹּאמְרוּ כָל-הָעָם, אָמֵן--  {ס}  וְהַלֵּל, לַיהוָה.  {ר}{ש}</P>
<A NAME="37"> </A>
<P><B>לז</B> וַיַּעֲזָב-שָׁם, לִפְנֵי אֲרוֹן בְּרִית-יְהוָה, לְאָסָף, וּלְאֶחָיו:  לְשָׁרֵת לִפְנֵי הָאָרוֹן, תָּמִיד--לִדְבַר-יוֹם בְּיוֹמוֹ. 
<A NAME="38"> </A>
<B>לח</B> וְעֹבֵד אֱדֹם וַאֲחֵיהֶם, שִׁשִּׁים וּשְׁמוֹנָה;  {ס}  וְעֹבֵד אֱדֹם בֶּן-יְדִיתוּן וְחֹסָה, לְשֹׁעֲרִים. 
<A NAME="39"> </A>
<B>לט</B> וְאֵת צָדוֹק הַכֹּהֵן, וְאֶחָיו הַכֹּהֲנִים, לִפְנֵי, מִשְׁכַּן יְהוָה--בַּבָּמָה, אֲשֶׁר בְּגִבְעוֹן. 
<A NAME="40"> </A>
<B>מ</B> לְהַעֲלוֹת עֹלוֹת לַיהוָה עַל-מִזְבַּח הָעֹלָה, תָּמִיד--לַבֹּקֶר וְלָעָרֶב; וּלְכָל-הַכָּתוּב בְּתוֹרַת יְהוָה, אֲשֶׁר צִוָּה עַל-יִשְׂרָאֵל. 
<A NAME="41"> </A>
<B>מא</B> וְעִמָּהֶם, הֵימָן וִידוּתוּן, וּשְׁאָר הַבְּרוּרִים, אֲשֶׁר נִקְּבוּ בְּשֵׁמוֹת--לְהֹדוֹת, לַיהוָה, כִּי לְעוֹלָם, חַסְדּוֹ. 
<A NAME="42"> </A>
<B>מב</B> וְעִמָּהֶם הֵימָן וִידוּתוּן חֲצֹצְרוֹת וּמְצִלְתַּיִם, לְמַשְׁמִיעִים, וּכְלֵי, שִׁיר הָאֱלֹהִים; וּבְנֵי יְדוּתוּן, לַשָּׁעַר. 
<A NAME="43"> </A>
<B>מג</B> וַיֵּלְכוּ כָל-הָעָם, אִישׁ לְבֵיתוֹ; וַיִּסֹּב דָּוִיד, לְבָרֵךְ אֶת-בֵּיתוֹ.  {פ}</P>

<HR>
<P CLASS=s>
<A HREF="t0.htm">תנ"ך</A> -
דברי הימים - <A HREF="t25.htm">הכול</A><BR>דברי הימים א פרק
<A HREF="t25a01.htm">א</A>
<A HREF="t25a02.htm">ב</A>
<A HREF="t25a03.htm">ג</A>
<A HREF="t25a04.htm">ד</A>
<A HREF="t25a05.htm">ה</A>
<A HREF="t25a06.htm">ו</A>
<A HREF="t25a07.htm">ז</A>
<A HREF="t25a08.htm">ח</A>
<A HREF="t25a09.htm">ט</A>
<A HREF="t25a10.htm">י</A>
<A HREF="t25a11.htm">יא</A>
<A HREF="t25a12.htm">יב</A>
<A HREF="t25a13.htm">יג</A>
<A HREF="t25a14.htm">יד</A>
<A HREF="t25a15.htm">טו</A>
טז
<A HREF="t25a17.htm">יז</A>
<A HREF="t25a18.htm">יח</A>
<A HREF="t25a19.htm">יט</A>
<A HREF="t25a20.htm">כ</A>
<A HREF="t25a21.htm">כא</A>
<A HREF="t25a22.htm">כב</A>
<A HREF="t25a23.htm">כג</A>
<A HREF="t25a24.htm">כד</A>
<A HREF="t25a25.htm">כה</A>
<A HREF="t25a26.htm">כו</A>
<A HREF="t25a27.htm">כז</A>
<A HREF="t25a28.htm">כח</A>
<A HREF="t25a29.htm">כט</A>
- דברי הימים ב פרק
<A HREF="t25b01.htm">א</A>
<A HREF="t25b02.htm">ב</A>
<A HREF="t25b03.htm">ג</A>
<A HREF="t25b04.htm">ד</A>
<A HREF="t25b05.htm">ה</A>
<A HREF="t25b06.htm">ו</A>
<A HREF="t25b07.htm">ז</A>
<A HREF="t25b08.htm">ח</A>
<A HREF="t25b09.htm">ט</A>
<A HREF="t25b10.htm">י</A>
<A HREF="t25b11.htm">יא</A>
<A HREF="t25b12.htm">יב</A>
<A HREF="t25b13.htm">יג</A>
<A HREF="t25b14.htm">יד</A>
<A HREF="t25b15.htm">טו</A>
<A HREF="t25b16.htm">טז</A>
<A HREF="t25b17.htm">יז</A>
<A HREF="t25b18.htm">יח</A>
<A HREF="t25b19.htm">יט</A>
<A HREF="t25b20.htm">כ</A>
<A HREF="t25b21.htm">כא</A>
<A HREF="t25b22.htm">כב</A>
<A HREF="t25b23.htm">כג</A>
<A HREF="t25b24.htm">כד</A>
<A HREF="t25b25.htm">כה</A>
<A HREF="t25b26.htm">כו</A>
<A HREF="t25b27.htm">כז</A>
<A HREF="t25b28.htm">כח</A>
<A HREF="t25b29.htm">כט</A>
<A HREF="t25b30.htm">ל</A>
<A HREF="t25b31.htm">לא</A>
<A HREF="t25b32.htm">לב</A>
<A HREF="t25b33.htm">לג</A>
<A HREF="t25b34.htm">לד</A>
<A HREF="t25b35.htm">לה</A>
<A HREF="t25b36.htm">לו</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t25a16')</SCRIPT></P>
</BODY></HTML>
