<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - דנייאל פרק יא</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
דנייאל - <A HREF="t34.htm">הכול</A><BR>פרק
<A HREF="t3401.htm">א</A>
<A HREF="t3402.htm">ב</A>
<A HREF="t3403.htm">ג</A>
<A HREF="t3404.htm">ד</A>
<A HREF="t3405.htm">ה</A>
<A HREF="t3406.htm">ו</A>
<A HREF="t3407.htm">ז</A>
<A HREF="t3408.htm">ח</A>
<A HREF="t3409.htm">ט</A>
<A HREF="t3410.htm">י</A>
יא
<A HREF="t3412.htm">יב</A>
<BR>
 <BR>
<A HREF="http://www.mechon-mamre.org/mp3/t3411.mp3" TARGET="_blank">האזנה לפרק זה</A>
</P>
<HR>

<H1>דנייאל פרק יא</H1>

<A NAME="1"> </A>
<P><B>א</B> וַאֲנִי בִּשְׁנַת אַחַת, לְדָרְיָוֶשׁ הַמָּדִי--עָמְדִי לְמַחֲזִיק וּלְמָעוֹז, לוֹ. 
<A NAME="2"> </A>
<B>ב</B> וְעַתָּה, אֱמֶת אַגִּיד לָךְ; הִנֵּה-עוֹד שְׁלֹשָׁה מְלָכִים עֹמְדִים לְפָרַס, וְהָרְבִיעִי יַעֲשִׁיר עֹשֶׁר-גָּדוֹל מִכֹּל, וּכְחֶזְקָתוֹ בְעָשְׁרוֹ, יָעִיר הַכֹּל אֵת מַלְכוּת יָוָן. 
<A NAME="3"> </A>
<B>ג</B> וְעָמַד, מֶלֶךְ גִּבּוֹר; וּמָשַׁל מִמְשָׁל רַב, וְעָשָׂה כִּרְצוֹנוֹ. 
<A NAME="4"> </A>
<B>ד</B> וּכְעָמְדוֹ, תִּשָּׁבֵר מַלְכוּתוֹ, וְתֵחָץ, לְאַרְבַּע רוּחוֹת הַשָּׁמָיִם; וְלֹא לְאַחֲרִיתוֹ, וְלֹא כְמָשְׁלוֹ אֲשֶׁר מָשָׁל--כִּי תִנָּתֵשׁ מַלְכוּתוֹ, וְלַאֲחֵרִים מִלְּבַד-אֵלֶּה. 
<A NAME="5"> </A>
<B>ה</B> וְיֶחֱזַק מֶלֶךְ-הַנֶּגֶב, וּמִן-שָׂרָיו; וְיֶחֱזַק עָלָיו וּמָשָׁל, מִמְשָׁל רַב מֶמְשַׁלְתּוֹ. 
<A NAME="6"> </A>
<B>ו</B> וּלְקֵץ שָׁנִים, יִתְחַבָּרוּ, וּבַת מֶלֶךְ-הַנֶּגֶב תָּבוֹא אֶל-מֶלֶךְ הַצָּפוֹן, לַעֲשׂוֹת מֵישָׁרִים; וְלֹא-תַעְצֹר כּוֹחַ הַזְּרוֹעַ, וְלֹא יַעֲמֹד וּזְרֹעוֹ, וְתִנָּתֵן הִיא וּמְבִיאֶיהָ וְהַיֹּלְדָהּ, וּמַחֲזִקָהּ בָּעִתִּים. 
<A NAME="7"> </A>
<B>ז</B> וְעָמַד מִנֵּצֶר שָׁרָשֶׁיהָ, כַּנּוֹ; וְיָבֹא אֶל-הַחַיִל, וְיָבֹא בְּמָעוֹז מֶלֶךְ הַצָּפוֹן, וְעָשָׂה בָהֶם, וְהֶחֱזִיק. 
<A NAME="8"> </A>
<B>ח</B> וְגַם אֱלֹהֵיהֶם עִם-נְסִכֵיהֶם עִם-כְּלֵי חֶמְדָּתָם כֶּסֶף וְזָהָב, בַּשְּׁבִי--יָבִא מִצְרָיִם; וְהוּא שָׁנִים יַעֲמֹד, מִמֶּלֶךְ הַצָּפוֹן. 
<A NAME="9"> </A>
<B>ט</B> וּבָא, בְּמַלְכוּת מֶלֶךְ הַנֶּגֶב, וְשָׁב, אֶל-אַדְמָתוֹ. 
<A NAME="10"> </A>
<B>י</B> וּבָנָו יִתְגָּרוּ, וְאָסְפוּ הֲמוֹן חֲיָלִים רַבִּים, וּבָא בוֹא, וְשָׁטַף וְעָבָר; וְיָשֹׁב ויתגרו (וְיִתְגָּרֶה), עַד-מָעֻזֹּה. 
<A NAME="11"> </A>
<B>יא</B> וְיִתְמַרְמַר, מֶלֶךְ הַנֶּגֶב, וְיָצָא, וְנִלְחַם עִמּוֹ עִם-מֶלֶךְ הַצָּפוֹן; וְהֶעֱמִיד הָמוֹן רָב, וְנִתַּן הֶהָמוֹן בְּיָדוֹ. 
<A NAME="12"> </A>
<B>יב</B> וְנִשָּׂא הֶהָמוֹן, ירום (וְרָם) לְבָבוֹ; וְהִפִּיל רִבֹּאוֹת, וְלֹא יָעוֹז. 
<A NAME="13"> </A>
<B>יג</B> וְשָׁב, מֶלֶךְ הַצָּפוֹן, וְהֶעֱמִיד הָמוֹן, רַב מִן-הָרִאשׁוֹן; וּלְקֵץ הָעִתִּים שָׁנִים יָבוֹא בוֹא, בְּחַיִל גָּדוֹל וּבִרְכוּשׁ רָב. 
<A NAME="14"> </A>
<B>יד</B> וּבָעִתִּים הָהֵם, רַבִּים יַעַמְדוּ עַל-מֶלֶךְ הַנֶּגֶב; וּבְנֵי פָּרִיצֵי עַמְּךָ, יִנַּשְּׂאוּ לְהַעֲמִיד חָזוֹן--וְנִכְשָׁלוּ. 
<A NAME="15"> </A>
<B>טו</B> וְיָבֹא, מֶלֶךְ הַצָּפוֹן, וְיִשְׁפֹּךְ סוֹלְלָה, וְלָכַד עִיר מִבְצָרוֹת; וּזְרֹעוֹת הַנֶּגֶב, לֹא יַעֲמֹדוּ, וְעַם מִבְחָרָיו, וְאֵין כֹּחַ לַעֲמֹד. 
<A NAME="16"> </A>
<B>טז</B> וְיַעַשׂ הַבָּא אֵלָיו כִּרְצוֹנוֹ, וְאֵין עוֹמֵד לְפָנָיו; וְיַעֲמֹד בְּאֶרֶץ-הַצְּבִי, וְכָלָה בְיָדוֹ. 
<A NAME="17"> </A>
<B>יז</B> וְיָשֵׂם פָּנָיו לָבוֹא בְּתֹקֶף כָּל-מַלְכוּתוֹ, וִישָׁרִים עִמּוֹ--וְעָשָׂה; וּבַת הַנָּשִׁים יִתֶּן-לוֹ לְהַשְׁחִיתָהּ, וְלֹא תַעֲמֹד וְלֹא-לוֹ תִהְיֶה. 
<A NAME="18"> </A>
<B>יח</B> וישב (וְיָשֵׂם) פָּנָיו לְאִיִּים, וְלָכַד רַבִּים; וְהִשְׁבִּית קָצִין חֶרְפָּתוֹ לוֹ, בִּלְתִּי חֶרְפָּתוֹ יָשִׁיב לוֹ. 
<A NAME="19"> </A>
<B>יט</B> וְיָשֵׁב פָּנָיו, לְמָעוּזֵּי אַרְצוֹ; וְנִכְשַׁל וְנָפַל, וְלֹא יִמָּצֵא. 
<A NAME="20"> </A>
<B>כ</B> וְעָמַד עַל-כַּנּוֹ מַעֲבִיר נוֹגֵשׂ, הֶדֶר מַלְכוּת; וּבְיָמִים אֲחָדִים יִשָּׁבֵר, וְלֹא בְאַפַּיִם וְלֹא בְמִלְחָמָה. 
<A NAME="21"> </A>
<B>כא</B> וְעָמַד עַל-כַּנּוֹ נִבְזֶה, וְלֹא-נָתְנוּ עָלָיו הוֹד מַלְכוּת; וּבָא בְשַׁלְוָה, וְהֶחֱזִיק מַלְכוּת בַּחֲלַקְלַקּוֹת. 
<A NAME="22"> </A>
<B>כב</B> וּזְרֹעוֹת הַשֶּׁטֶף יִשָּׁטְפוּ מִלְּפָנָיו, וְיִשָּׁבֵרוּ; וְגַם, נְגִיד בְּרִית. 
<A NAME="23"> </A>
<B>כג</B> וּמִן-הִתְחַבְּרוּת אֵלָיו, יַעֲשֶׂה מִרְמָה; וְעָלָה וְעָצַם, בִּמְעַט-גּוֹי. 
<A NAME="24"> </A>
<B>כד</B> בְּשַׁלְוָה וּבְמִשְׁמַנֵּי מְדִינָה, יָבוֹא, וְעָשָׂה אֲשֶׁר לֹא-עָשׂוּ אֲבֹתָיו וַאֲבוֹת אֲבֹתָיו, בִּזָּה וְשָׁלָל וּרְכוּשׁ לָהֶם יִבְזוֹר; וְעַל מִבְצָרִים יְחַשֵּׁב מַחְשְׁבֹתָיו, וְעַד-עֵת. 
<A NAME="25"> </A>
<B>כה</B> וְיָעֵר כֹּחוֹ וּלְבָבוֹ עַל-מֶלֶךְ הַנֶּגֶב, בְּחַיִל גָּדוֹל, וּמֶלֶךְ הַנֶּגֶב יִתְגָּרֶה לַמִּלְחָמָה, בְּחַיִל-גָּדוֹל וְעָצוּם עַד-מְאֹד; וְלֹא יַעֲמֹד, כִּי-יַחְשְׁבוּ עָלָיו מַחֲשָׁבוֹת. 
<A NAME="26"> </A>
<B>כו</B> וְאֹכְלֵי פַת-בָּגוֹ יִשְׁבְּרוּהוּ, וְחֵילוֹ יִשְׁטוֹף; וְנָפְלוּ, חֲלָלִים רַבִּים. 
<A NAME="27"> </A>
<B>כז</B> וּשְׁנֵיהֶם הַמְּלָכִים לְבָבָם לְמֵרָע, וְעַל-שֻׁלְחָן אֶחָד כָּזָב יְדַבֵּרוּ; וְלֹא תִצְלָח, כִּי-עוֹד קֵץ לַמּוֹעֵד. 
<A NAME="28"> </A>
<B>כח</B> וְיָשֹׁב אַרְצוֹ בִּרְכוּשׁ גָּדוֹל, וּלְבָבוֹ עַל-בְּרִית קֹדֶשׁ; וְעָשָׂה, וְשָׁב לְאַרְצוֹ. 
<A NAME="29"> </A>
<B>כט</B> לַמּוֹעֵד יָשׁוּב, וּבָא בַנֶּגֶב; וְלֹא-תִהְיֶה כָרִאשֹׁנָה, וְכָאַחֲרוֹנָה. 
<A NAME="30"> </A>
<B>ל</B> וּבָאוּ בוֹ צִיִּים כִּתִּים, וְנִכְאָה, וְשָׁב וְזָעַם עַל-בְּרִית-קוֹדֶשׁ, וְעָשָׂה; וְשָׁב וְיָבֵן, עַל-עֹזְבֵי בְּרִית קֹדֶשׁ. 
<A NAME="31"> </A>
<B>לא</B> וּזְרֹעִים, מִמֶּנּוּ יַעֲמֹדוּ; וְחִלְּלוּ הַמִּקְדָּשׁ הַמָּעוֹז, וְהֵסִירוּ הַתָּמִיד, וְנָתְנוּ, הַשִּׁקּוּץ מְשֹׁמֵם. 
<A NAME="32"> </A>
<B>לב</B> וּמַרְשִׁיעֵי בְרִית, יַחֲנִיף בַּחֲלַקּוֹת; וְעַם יֹדְעֵי אֱלֹהָיו, יַחֲזִקוּ וְעָשׂוּ. 
<A NAME="33"> </A>
<B>לג</B> וּמַשְׂכִּילֵי עָם, יָבִינוּ לָרַבִּים; וְנִכְשְׁלוּ בְּחֶרֶב וּבְלֶהָבָה, בִּשְׁבִי וּבְבִזָּה--יָמִים. 
<A NAME="34"> </A>
<B>לד</B> וּבְהִכָּשְׁלָם, יֵעָזְרוּ עֵזֶר מְעָט; וְנִלְווּ עֲלֵיהֶם רַבִּים, בַּחֲלַקְלַקּוֹת. 
<A NAME="35"> </A>
<B>לה</B> וּמִן-הַמַּשְׂכִּילִים יִכָּשְׁלוּ, לִצְרוֹף בָּהֶם וּלְבָרֵר וְלַלְבֵּן--עַד-עֵת קֵץ:  כִּי-עוֹד, לַמּוֹעֵד. 
<A NAME="36"> </A>
<B>לו</B> וְעָשָׂה כִרְצֹנוֹ הַמֶּלֶךְ, וְיִתְרוֹמֵם וְיִתְגַּדֵּל עַל-כָּל-אֵל, וְעַל אֵל אֵלִים, יְדַבֵּר נִפְלָאוֹת; וְהִצְלִיחַ עַד-כָּלָה זַעַם, כִּי נֶחֱרָצָה נֶעֱשָׂתָה. 
<A NAME="37"> </A>
<B>לז</B> וְעַל-אֱלֹהֵי אֲבֹתָיו לֹא יָבִין, וְעַל-חֶמְדַּת נָשִׁים וְעַל-כָּל-אֱלוֹהַּ לֹא יָבִין:  כִּי עַל-כֹּל, יִתְגַּדָּל. 
<A NAME="38"> </A>
<B>לח</B> וְלֶאֱלֹהַּ, מָעֻזִּים, עַל-כַּנּוֹ, יְכַבֵּד; וְלֶאֱלוֹהַּ אֲשֶׁר לֹא-יְדָעֻהוּ אֲבֹתָיו, יְכַבֵּד בְּזָהָב וּבְכֶסֶף וּבְאֶבֶן יְקָרָה--וּבַחֲמֻדוֹת. 
<A NAME="39"> </A>
<B>לט</B> וְעָשָׂה לְמִבְצְרֵי מָעֻזִּים, עִם-אֱלוֹהַּ נֵכָר, אֲשֶׁר הכיר (יַכִּיר), יַרְבֶּה כָבוֹד; וְהִמְשִׁילָם, בָּרַבִּים, וַאֲדָמָה, יְחַלֵּק בִּמְחִיר. 
<A NAME="40"> </A>
<B>מ</B> וּבְעֵת קֵץ, יִתְנַגַּח עִמּוֹ מֶלֶךְ הַנֶּגֶב, וְיִשְׂתָּעֵר עָלָיו מֶלֶךְ הַצָּפוֹן בְּרֶכֶב וּבְפָרָשִׁים, וּבָאֳנִיּוֹת רַבּוֹת; וּבָא בַאֲרָצוֹת, וְשָׁטַף וְעָבָר. 
<A NAME="41"> </A>
<B>מא</B> וּבָא בְּאֶרֶץ הַצְּבִי, וְרַבּוֹת יִכָּשֵׁלוּ; וְאֵלֶּה, יִמָּלְטוּ מִיָּדוֹ--אֱדוֹם וּמוֹאָב, וְרֵאשִׁית בְּנֵי עַמּוֹן. 
<A NAME="42"> </A>
<B>מב</B> וְיִשְׁלַח יָדוֹ, בַּאֲרָצוֹת; וְאֶרֶץ מִצְרַיִם, לֹא תִהְיֶה לִפְלֵיטָה. 
<A NAME="43"> </A>
<B>מג</B> וּמָשַׁל, בְּמִכְמַנֵּי הַזָּהָב וְהַכֶּסֶף, וּבְכֹל, חֲמֻדוֹת מִצְרָיִם--וְלֻבִים וְכֻשִׁים, בְּמִצְעָדָיו. 
<A NAME="44"> </A>
<B>מד</B> וּשְׁמֻעוֹת יְבַהֲלֻהוּ, מִמִּזְרָח וּמִצָּפוֹן; וְיָצָא בְּחֵמָא גְדֹלָה, לְהַשְׁמִיד וּלְהַחֲרִים רַבִּים. 
<A NAME="45"> </A>
<B>מה</B> וְיִטַּע אָהֳלֵי אַפַּדְנוֹ, בֵּין יַמִּים לְהַר-צְבִי-קֹדֶשׁ; וּבָא, עַד-קִצּוֹ, וְאֵין עוֹזֵר, לוֹ.</P>

<HR>
<P CLASS=s>
<A HREF="t0.htm">תנ"ך</A> -
דנייאל - <A HREF="t34.htm">הכול</A><BR>פרק
<A HREF="t3401.htm">א</A>
<A HREF="t3402.htm">ב</A>
<A HREF="t3403.htm">ג</A>
<A HREF="t3404.htm">ד</A>
<A HREF="t3405.htm">ה</A>
<A HREF="t3406.htm">ו</A>
<A HREF="t3407.htm">ז</A>
<A HREF="t3408.htm">ח</A>
<A HREF="t3409.htm">ט</A>
<A HREF="t3410.htm">י</A>
יא
<A HREF="t3412.htm">יב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t3411')</SCRIPT></P>
</BODY></HTML>
