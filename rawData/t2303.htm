<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2012 Mechon Mamre, 12 Hayyim Vital, Jerusalem-->
<LINK REL="stylesheet" HREF="t.css" TYPE="text/css">
<TITLE>תנ"ך מנוקד - זכריה פרק ג</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
זכריה - <A HREF="t23.htm">הכול</A><BR>פרק
<A HREF="t2301.htm">א</A>
<A HREF="t2302.htm">ב</A>
ג
<A HREF="t2304.htm">ד</A>
<A HREF="t2305.htm">ה</A>
<A HREF="t2306.htm">ו</A>
<A HREF="t2307.htm">ז</A>
<A HREF="t2308.htm">ח</A>
<A HREF="t2309.htm">ט</A>
<A HREF="t2310.htm">י</A>
<A HREF="t2311.htm">יא</A>
<A HREF="t2312.htm">יב</A>
<A HREF="t2313.htm">יג</A>
<A HREF="t2314.htm">יד</A>
<BR>
 <BR>
<A HREF="http://www.mechon-mamre.org/mp3/t2303.mp3" TARGET="_blank">האזנה לפרק זה</A>
</P>
<HR>

<H1>זכריה פרק ג</H1>

<A NAME="1"> </A>
<P><B>א</B> וַיַּרְאֵנִי, אֶת-יְהוֹשֻׁעַ הַכֹּהֵן הַגָּדוֹל, עֹמֵד, לִפְנֵי מַלְאַךְ יְהוָה; וְהַשָּׂטָן עֹמֵד עַל-יְמִינוֹ, לְשִׂטְנוֹ. 
<A NAME="2"> </A>
<B>ב</B> וַיֹּאמֶר יְהוָה אֶל-הַשָּׂטָן, יִגְעַר יְהוָה בְּךָ הַשָּׂטָן, וְיִגְעַר יְהוָה בְּךָ, הַבֹּחֵר בִּירוּשָׁלִָם; הֲלוֹא זֶה אוּד, מֻצָּל מֵאֵשׁ. 
<A NAME="3"> </A>
<B>ג</B> וִיהוֹשֻׁעַ, הָיָה לָבֻשׁ בְּגָדִים צוֹאִים; וְעֹמֵד, לִפְנֵי הַמַּלְאָךְ. 
<A NAME="4"> </A>
<B>ד</B> וַיַּעַן וַיֹּאמֶר, אֶל-הָעֹמְדִים לְפָנָיו לֵאמֹר, הָסִירוּ הַבְּגָדִים הַצֹּאִים, מֵעָלָיו; וַיֹּאמֶר אֵלָיו, רְאֵה הֶעֱבַרְתִּי מֵעָלֶיךָ עֲונֶךָ, וְהַלְבֵּשׁ אֹתְךָ, מַחֲלָצוֹת. 
<A NAME="5"> </A>
<B>ה</B> וָאֹמַר, יָשִׂימוּ צָנִיף טָהוֹר עַל-רֹאשׁוֹ; וַיָּשִׂימוּ הַצָּנִיף הַטָּהוֹר עַל-רֹאשׁוֹ, וַיַּלְבִּשֻׁהוּ בְּגָדִים, וּמַלְאַךְ יְהוָה, עֹמֵד. 
<A NAME="6"> </A>
<B>ו</B> וַיָּעַד מַלְאַךְ יְהוָה, בִּיהוֹשֻׁעַ לֵאמֹר. 
<A NAME="7"> </A>
<B>ז</B> כֹּה-אָמַר יְהוָה צְבָאוֹת, אִם-בִּדְרָכַי תֵּלֵךְ וְאִם אֶת-מִשְׁמַרְתִּי תִשְׁמֹר, וְגַם-אַתָּה תָּדִין אֶת-בֵּיתִי, וְגַם תִּשְׁמֹר אֶת-חֲצֵרָי--וְנָתַתִּי לְךָ מַהְלְכִים, בֵּין הָעֹמְדִים הָאֵלֶּה. 
<A NAME="8"> </A>
<B>ח</B> שְׁמַע-נָא יְהוֹשֻׁעַ הַכֹּהֵן הַגָּדוֹל, אַתָּה וְרֵעֶיךָ הַיֹּשְׁבִים לְפָנֶיךָ--כִּי-אַנְשֵׁי מוֹפֵת, הֵמָּה:  כִּי-הִנְנִי מֵבִיא אֶת-עַבְדִּי, צֶמַח. 
<A NAME="9"> </A>
<B>ט</B> כִּי הִנֵּה הָאֶבֶן, אֲשֶׁר נָתַתִּי לִפְנֵי יְהוֹשֻׁעַ--עַל-אֶבֶן אַחַת, שִׁבְעָה עֵינָיִם; הִנְנִי מְפַתֵּחַ פִּתֻּחָהּ, נְאֻם יְהוָה צְבָאוֹת, וּמַשְׁתִּי אֶת-עֲון הָאָרֶץ-הַהִיא, בְּיוֹם אֶחָד. 
<A NAME="10"> </A>
<B>י</B> בַּיּוֹם הַהוּא, נְאֻם יְהוָה צְבָאוֹת, תִּקְרְאוּ, אִישׁ לְרֵעֵהוּ--אֶל-תַּחַת גֶּפֶן, וְאֶל-תַּחַת תְּאֵנָה.</P>

<HR>
<P CLASS=s>
<A HREF="t0.htm">תנ"ך</A> -
זכריה - <A HREF="t23.htm">הכול</A><BR>פרק
<A HREF="t2301.htm">א</A>
<A HREF="t2302.htm">ב</A>
ג
<A HREF="t2304.htm">ד</A>
<A HREF="t2305.htm">ה</A>
<A HREF="t2306.htm">ו</A>
<A HREF="t2307.htm">ז</A>
<A HREF="t2308.htm">ח</A>
<A HREF="t2309.htm">ט</A>
<A HREF="t2310.htm">י</A>
<A HREF="t2311.htm">יא</A>
<A HREF="t2312.htm">יב</A>
<A HREF="t2313.htm">יג</A>
<A HREF="t2314.htm">יד</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2303')</SCRIPT></P>
</BODY></HTML>
