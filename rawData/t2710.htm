<!DOCTYPE HTML PUBLIC "-//W3C//DTD HTML 4.01 Transitional//EN">
<HTML DIR="RTL" LANG="HE">
<HEAD>
<META http-equiv="Content-Type" content="text/html; charset=Windows-1255">
<!--Copyright 2013 Mechon Mamre, 12 Hayyim Vital, Jerusalem-->
<LINK REL="stylesheet" HREF="tr.css" TYPE="text/css">
<TITLE>תנ"ך מנוקד - איוב פרק י</TITLE>
<SCRIPT TYPE="text/javascript" SRC="hm.js"></SCRIPT>
</HEAD>
<BODY>
<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
י
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
<BR>
 <BR>
<A HREF="http://www.mechon-mamre.org/mp3/t2710.mp3" TARGET="_blank">האזנה לפרק זה</A>
</P>
<HR>

<H1>איוב פרק י</H1>

<A NAME="1"> </A>
<P><B>א</B>  נָקְטָה נַפְשִׁי, בְּחַיָּי:    אֶעֶזְבָה עָלַי שִׂיחִי; אֲדַבְּרָה, בְּמַר נַפְשִׁי.<BR>
<A NAME="2"> </A>
<B>ב</B>  אֹמַר אֶל-אֱלוֹהַּ, אַל-תַּרְשִׁיעֵנִי;    הוֹדִיעֵנִי, עַל מַה-תְּרִיבֵנִי.<BR>
<A NAME="3"> </A>
<B>ג</B>  הֲטוֹב לְךָ, כִּי-תַעֲשֹׁק--כִּי-תִמְאַס, יְגִיעַ כַּפֶּיךָ;    וְעַל-עֲצַת רְשָׁעִים הוֹפָעְתָּ.<BR>
<A NAME="4"> </A>
<B>ד</B>  הַעֵינֵי בָשָׂר לָךְ:    אִם-כִּרְאוֹת אֱנוֹשׁ תִּרְאֶה.<BR>
<A NAME="5"> </A>
<B>ה</B>  הֲכִימֵי אֱנוֹשׁ יָמֶיךָ:    אִם-שְׁנוֹתֶיךָ, כִּימֵי גָבֶר.<BR>
<A NAME="6"> </A>
<B>ו</B>  כִּי-תְבַקֵּשׁ לַעֲונִי;    וּלְחַטָּאתִי תִדְרוֹשׁ.<BR>
<A NAME="7"> </A>
<B>ז</B>  עַל-דַּעְתְּךָ, כִּי-לֹא אֶרְשָׁע;    וְאֵין מִיָּדְךָ מַצִּיל.<BR>
<A NAME="8"> </A>
<B>ח</B>  יָדֶיךָ עִצְּבוּנִי, וַיַּעֲשׂוּנִי;    יַחַד סָבִיב, וַתְּבַלְּעֵנִי.<BR>
<A NAME="9"> </A>
<B>ט</B>  זְכָר-נָא, כִּי-כַחֹמֶר עֲשִׂיתָנִי;    וְאֶל-עָפָר תְּשִׁיבֵנִי.<BR>
<A NAME="10"> </A>
<B>י</B>  הֲלֹא כֶחָלָב, תַּתִּיכֵנִי;    וְכַגְּבִנָּה, תַּקְפִּיאֵנִי.<BR>
<A NAME="11"> </A>
<B>יא</B>  עוֹר וּבָשָׂר, תַּלְבִּישֵׁנִי;    וּבַעֲצָמוֹת וְגִידִים, תְּשֹׂכְכֵנִי.<BR>
<A NAME="12"> </A>
<B>יב</B>  חַיִּים וָחֶסֶד, עָשִׂיתָ עִמָּדִי;    וּפְקֻדָּתְךָ, שָׁמְרָה רוּחִי.<BR>
<A NAME="13"> </A>
<B>יג</B>  וְאֵלֶּה, צָפַנְתָּ בִלְבָבֶךָ;    יָדַעְתִּי, כִּי-זֹאת עִמָּךְ.<BR>
<A NAME="14"> </A>
<B>יד</B>  אִם-חָטָאתִי וּשְׁמַרְתָּנִי;    וּמֵעֲונִי, לֹא תְנַקֵּנִי.<BR>
<A NAME="15"> </A>
<B>טו</B>  אִם-רָשַׁעְתִּי, אַלְלַי לִי--    וְצָדַקְתִּי, לֹא-אֶשָּׂא רֹאשִׁי;<BR>שְׂבַע קָלוֹן,    וּרְאֵה עָנְיִי.<BR>
<A NAME="16"> </A>
<B>טז</B>  וְיִגְאֶה, כַּשַּׁחַל תְּצוּדֵנִי;    וְתָשֹׁב, תִּתְפַּלָּא-בִי.<BR>
<A NAME="17"> </A>
<B>יז</B>  תְּחַדֵּשׁ עֵדֶיךָ, נֶגְדִּי, וְתֶרֶב כַּעַשְׂךָ, עִמָּדִי;    חֲלִיפוֹת וְצָבָא עִמִּי.<BR>
<A NAME="18"> </A>
<B>יח</B>  וְלָמָּה מֵרֶחֶם, הֹצֵאתָנִי;    אֶגְוַע, וְעַיִן לֹא-תִרְאֵנִי.<BR>
<A NAME="19"> </A>
<B>יט</B>  כַּאֲשֶׁר לֹא-הָיִיתִי אֶהְיֶה;    מִבֶּטֶן, לַקֶּבֶר אוּבָל.<BR>
<A NAME="20"> </A>
<B>כ</B>  הֲלֹא-מְעַט יָמַי יחדל (וַחֲדָל);    ישית (וְשִׁית) מִמֶּנִּי, וְאַבְלִיגָה מְּעָט.<BR>
<A NAME="21"> </A>
<B>כא</B>  בְּטֶרֶם אֵלֵךְ, וְלֹא אָשׁוּב--    אֶל-אֶרֶץ חֹשֶׁךְ וְצַלְמָוֶת.<BR>
<A NAME="22"> </A>
<B>כב</B>  אֶרֶץ עֵפָתָה, כְּמוֹ אֹפֶל--צַלְמָוֶת, וְלֹא סְדָרִים;    וַתֹּפַע כְּמוֹ-אֹפֶל.</P>

<HR>
<P CLASS=s>
<A HREF="t0.htm">תנ"ך</A> -
איוב - <A HREF="t27.htm">הכול</A><BR>פרק
<A HREF="t2701.htm">א</A>
<A HREF="t2702.htm">ב</A>
<A HREF="t2703.htm">ג</A>
<A HREF="t2704.htm">ד</A>
<A HREF="t2705.htm">ה</A>
<A HREF="t2706.htm">ו</A>
<A HREF="t2707.htm">ז</A>
<A HREF="t2708.htm">ח</A>
<A HREF="t2709.htm">ט</A>
י
<A HREF="t2711.htm">יא</A>
<A HREF="t2712.htm">יב</A>
<A HREF="t2713.htm">יג</A>
<A HREF="t2714.htm">יד</A>
<A HREF="t2715.htm">טו</A>
<A HREF="t2716.htm">טז</A>
<A HREF="t2717.htm">יז</A>
<A HREF="t2718.htm">יח</A>
<A HREF="t2719.htm">יט</A>
<A HREF="t2720.htm">כ</A>
<A HREF="t2721.htm">כא</A>
<A HREF="t2722.htm">כב</A>
<A HREF="t2723.htm">כג</A>
<A HREF="t2724.htm">כד</A>
<A HREF="t2725.htm">כה</A>
<A HREF="t2726.htm">כו</A>
<A HREF="t2727.htm">כז</A>
<A HREF="t2728.htm">כח</A>
<A HREF="t2729.htm">כט</A>
<A HREF="t2730.htm">ל</A>
<A HREF="t2731.htm">לא</A>
<A HREF="t2732.htm">לב</A>
<A HREF="t2733.htm">לג</A>
<A HREF="t2734.htm">לד</A>
<A HREF="t2735.htm">לה</A>
<A HREF="t2736.htm">לו</A>
<A HREF="t2737.htm">לז</A>
<A HREF="t2738.htm">לח</A>
<A HREF="t2739.htm">לט</A>
<A HREF="t2740.htm">מ</A>
<A HREF="t2741.htm">מא</A>
<A HREF="t2742.htm">מב</A>
</P>
<HR>
<P CLASS=m>יש לך שאלה או הערה?  <SCRIPT TYPE="text/javascript">email('t2710')</SCRIPT></P>
</BODY></HTML>
